### Hizmet Koşulları

#### İşin özü:

Biz ([Automattic'teki kişiler)(http://automattic.com/about/)) [WordPress.com](https://wordpress.com) adlı bir blog ve web sitesi barındırma hizmeti veriyoruz ve sizlerin bu hizmeti kullanmasından **memnuniyet duyuyoruz**. Temel hizmetimiz ücretsizdir ve etki alanı barındırma ve ekstra depolama alanı gibi gelişmiş özellikler için ücretli yükseltmeler sunuyoruz. Hizmetimiz, sitenizde olup bitenler konusunda ve sitenizin içeriği üzerinde size olabildiğince çok denetim ve sahiplik sağlayacak ve kendinizi özgürce ifade etmeye teşvik edecek şekilde tasarlanmıştır. Bununla birlikte, yayımladığınız içerik konusunda sorumlu davranmalısınız. Özellikle, aşağıda listelenen yasaklanmış öğelerden hiçbirinin sitenizde görünmediğinden ya da bu tür öğelere (örneğin, istenmeyen e-posta, virüs ya da nefret dolu içeriğe) sitenizden bağlantı sağlanmadığından emin olun.

Hizmetimizden yararlanmasına izin verilen (ya da verilmeyen!) site türleri hakkında genel bir fikir sahibi olmak için [blog türleri hakkındaki sayfamıza](http://wordpress.com/types-of-blogs/) bakabilirsiniz.

Hizmet kullanım koşullarımızı ihlal ettiğini düşündüğünüz bir WordPress.com sitesiyle karşılaşırsanız, lütfen [ihtilaf çözümü ve raporlama sayfamızı ziyaret edin](http://en.support.wordpress.com/disputes/).

(Aşağıdaki Hizmet Koşullarını bir [Creative Commons Sharealike](http://creativecommons.org/licenses/by-sa/4.0/) lisansı altında kullanıma sunmaya karar verdik; yani bu metni alıp kendi amacınız doğrultusunda kullanabilirsiniz. Bunu yaparken, bize ilişkin referansları kendinizinkilerle değiştirdiğinizden emin olun. Ayrıca, sitenizin herhangi bir yerinde WordPress.com'a bir bağlantı&nbsp;sağlarsanız memnun oluruz. Aşağıdaki metin için bir hayli para ve zaman harcadık, başkalarının da aynı şeyi yapmasına gerek yok.)

#### Hizmet Koşulları:

Aşağıdaki koşullar ve şartlar, Jetpack by WordPress.com ("Jetpack") ve WordPress.com VIP barındırma hizmeti (“VIP Hizmeti”) (ikisi birlikte düşünüldüğünde Web Sitesi) dahil ancak bunlarla sınırlı olmamak üzere, WordPress.com web sitesinin ve web sitesinde ya da web sitesi aracılığıyla sunulan tüm içeriğin, hizmetlerin ve ürünlerin her türlü kullanımı için geçerlidir. Web sitesi, Automattic tarafından işbu Sitede muhtelif zamanlarda yayımlanabilecek tüm sair işletim kuralları, ilkeleri [Automattic’in Gizlilik İlkesi](http://automattic.com/privacy/)) dahil ancak bununla sınırlı olmamak üzere) ile yordamlarının ve işbu belgedeki tüm koşul ve şartların (topluca, “Sözleşme”) hiçbiri değişmeksizin tarafınızca kabulüne tabi olarak sunulur. ABD'de ikamet ediyorsanız, sözleşmeniz Automattic Inc. (ABD) ile yapılmış olur. ABD dışında ikamet ediyorsanız sözleşmeniz Aut O'Mattic Ltd. (İrlanda) (“Automattic” veya “biz”) ile yapılmış olur.

Lütfen Web Sitesine erişmeden veya Web Sitesini kullanmadan önce bu Sözleşmeyi dikkatlice okuyun. Web sitesinin herhangi bir kısmına erişerek ya da herhangi bir kısmını kullanarak, işbu sözleşmenin koşullarına ve şartlarına tabi olmayı kabul edersiniz. İşbu sözleşmenin tüm hüküm ve koşullarını kabul etmezseniz Web Sitesine erişemez ya da hizmetleri kullanamazsınız. İşbu hüküm ve koşulların Automattic tarafından yapılan bir teklif olduğu düşünülüyorsa, bunlara ilişkin kabul açıkça işbu koşullarla sınırlıdır. Web Sitesini sadece 13 yaş ve üstündekiler kullanabilir.

1.  **WordPress.com Hesabınız ve Siteniz.** Web Sitesinde bir blog oluşturursanız, hesabınızın ve bloğunuzun güvenliğini sağlamak ile sorumlu olursunuz ve söz konusu hesap altında gerçekleşen tüm etkinliklerden ve blog ile bağlantılı olarak gerçekleştirilen diğer tüm eylemlerden tamamen sorumlu olursunuz. Başkalarının ad ya da itibarından faydalanmaya yönelik davranış dahil, bloğunuzu yanıltıcı ya da yasalara aykırı bir şekilde tanımlayamaz ya da bloğunuza yanıltıcı ya da yasalara aykırı bir şekilde anahtar sözcükler atayamazsınız ve Automattic, uygunsuz ya da yasalara aykırı olduğunu ya da Automattic'in sorumluluğuna sebebiyet vermesinin aksi takdirde muhtemel olduğunu düşündüğü açıklamaları ya da anahtar sözcükleri değiştirebilir ya da kaldırabilir. Bloğunuzun ya da hesabınızın yetkisiz kullanımlarını ya da diğer güvenlik ihlallerini Automattic'e derhal bildirmelisiniz. Automattic, söz konusu eylemler ya da ihmallerin neticesi olarak maruz kalınan her tür zarar dahil tarafınıza ait eylem ya da ihmallerden sorumlu olmayacaktır.
2.  **Katkıda Bulunanların Sorumluluğu.** Blog işletiyorsanız, blogda yorum yapıyorsanız, Web Sitesinde çeşitli materyaller yayımlıyorsanız, Web Sitesinde bağlantılar yayımlıyorsanız ya da Web Sitesi aracılığıyla çeşitli materyalleri (her bir söz konusu materyal, “İçerik” olarak anılır) kullanıma sunuyorsanız (ya da üçüncü bir tarafın bunu yapmasına olanak sağlıyorsanız), söz konusu İçeriğin içeriğinden ve söz konusu İçerikten kaynaklanabilecek zararlardan münferiden Siz sorumlu olursunuz. Söz konusu İçeriğin metin, grafik, ses dosyası ya da bilgisayar yazılımı oluşturup oluşturmadığına bakılmaksızın, durum bu şekilde cereyan eder. İçeriği kullanıma sunarak, aşağıdakileri beyan ve tekeffül edersiniz:

    *   İçeriği indirme, kopyalama ve kullanma; telif hakkı, patent, ticari marka ya da ticari sır hakları dahil ancak bunlarla sınırlı olmamak üzere herhangi bir üçüncü tarafın mülkiyet haklarını ihlal etmeyecek;
    *   işvereninizin oluşturduğunuz fikri mülkiyete ilişkin hakları varsa, (i) yazılımlara ilişkin olanlar dahil ancak bununla sınırlı olmamak üzere, İçeriği ilan etmek ya da kullanıma sunmak için işvereninizden izin aldınız ya da (ii) İçeriğe ilişkin ya da İçerikteki tüm hakları itibariyle işvereninizden bir feragatname sağladınız;
    *    İçerik ile ilgili olan üçüncü taraf lisanslarına tamamen uygun davrandınız ve gerekli koşulları son kullanıcılara başarılı bir şekilde iletmek üzere gerekli herşeyi yaptınız; ;
    *   İçerik herhangi bir virüs, solucan, zararlı yazılım, Truva atı veya diğer zararlı ya da yıkıcı öğeleri içermez ya da yüklemez;
    *   İçerik istenmeyen e-posta değil, makine tarafından ya da rastgele oluşturulmuyor ve trafiği üçüncü taraf sitelere yönlendirmek ya da üçüncü taraf sitelerin arama motorlarındaki sıralamalarını yukarı çıkarmak ya da diğer yasa dışı eylemleri (örneğin, kimlik avı) gerçekleştirmek ya da materyalin kaynağı konusunda alıcıları yanıltmak (kimlik sahtekarlığı) için tasarlanmış etik olmayan ya da istenmeyen ticari içeriği içermiyor;
    *   İçerik, pornografik değildir, tehdit içermez ya da şiddete teşvik etmez ve üçüncü tarafların gizlilik ya da reklam haklarını ihlal etmez;
    *   Bloğunuz; haber grupları, e-posta listeleri, diğer bloglar ve web sitelerine ilişkin istenmeyen postalar ve benzer istenmeyen tanıtım yöntemleri gibi istenmeyen elektronik mesajlar vasıtasıyla tanıtılmıyor;
    *   Bloğunuz, &nbsp;okurlarınızı başka bir kişi ya da şirket olduğunuzu düşünmeye sevk edecek bir şekilde tanıtılmıyor ve
    *   İçeriğin bilgisayar kodu içermesi halinde ve Automattic tarafından ya da aksi takdirde bu şekilde davranmanız talep edilmişse, materyallerinizin türü, tabiatı, kullanımları ve etkilerini tam olarak sınıflandırdınız ve/veya tanımladınız.
Automattic’e web sitenize dahil edilmesi için İçerik göndererek, Automattic’e bloğunuzun görüntülenmesi, dağıtılması ve tanıtılması amacı ile İçeriği yeniden oluşturmak, değiştirmek, uyarlamak ve yayımlamak üzere dünya çapında, telifsiz ve gayri münhasır bir lisans bahşedersiniz.&nbsp;İşbu lisans Automatic’in herkese açık bir şekilde ilan edilen içeriği söz konusu üçüncü tarafların hizmetleri vasıtasıyla içeriğinizi çözümleyebileceği ve dağıtılabileceği (ancak herkese açık bir şekilde görüntülemeyeceği) şekilde Automattic (örneğin Automattic Firehouse vasıtasıyla) tarafından seçilen üçüncü taraflara sunmasına izin verir.

    Gönderinizin sadece bir kısmını kullandıkları ve sitenize geri bağlantı sağlayarak sizi orijinal yazar olarak kaynak gösterdikleri müddetçe (WordPress.com sitesindeki [Yeniden bloglama işlevi](http://en.support.wordpress.com/reblogs) bunu otomatik olarak yapmaz!), diğer WordPress.com kullanıcılarının İçeriğinizi diğer WordPress.com sitelerinde paylaşmasına ve kendi İçeriklerini buna eklemesine (İçeriğinizi yeniden bloglamak olarak da bilinir) de izin verirsiniz.

    İçeriği silerseniz, Automattic bu içeriği Web sitesinden kaldırmak üzere makul çaba gösterecektir, ancak İçeriğe ilişkin önbelleğe almalar ya da atıfların hemen kullanılamaz hale getirilemeyeceğini kabul edersiniz.

    İşbu beyanları ya da garantileri sınırlamaksızın; mutlak takdiri kendisine ait olmak üzere Automattic, (i) Automattic’in makul fikrine göre Automattic ilkelerini ihlal eden ya da herhangi bir şekilde zararlı ya da itiraz edilebilir olan içeriği reddetme ya da kaldırma ya da (ii) mutlak takdiri tamamen Automattic’e ait olmak üzere ve herhangi bir gerekçe ile herhangi bir birey ya da teşebbüsün Web sitesine erişimini ya da Web sitesini kullanımını sonlandırma ya da reddetme hakkını haizdir (ancak bu, bir yükümlülük değildir). Automattic’in önceden ödenmiş tutarları iade etme yükümlülüğü olmayacaktır.
3.  **Ödeme ve Yenileme.**

   *   **Genel Koşullar.**
Etki alanı satın almaları ya da ekstra depolama gibi isteğe bağlı ücretli hizmetler Web sitesinde mevcuttur. (söz konusu hizmetler “Yükseltme” olarak da bilinir). Bir Yükseltme seçerek, söz konusu hizmet için belirtilen aylık ya da senelik abonelik ücretlerini Automattic’e ödemeyi kabul edersiniz. Ödemeler, Yükseltme için kaydolduğunuz günde peşin ödeme suretiyle ücretlendirilecektir ve söz konusu hizmetin kullanımını, belirtildiği üzere aylık ya da senelik abonelik dönemi için kapsayacaktır. Yükseltme ücretleri iade edilmez.
   *  **Otomatik Yenileme.**
Bir Yükseltmeyi iptal etmeyi istediğinizi geçerli abonelik döneminin bitiminden önce bildirmediğiniz müddetçe, Yükseltme aboneliğiniz otomatik olarak yenilenecektir ve kayıtlarımızda adınıza bulunan kredi kartı ya da sair ödeme mekanizması kullanılarak, söz konusu Yükseltme için o esnada geçerli senelik ya da aylık abonelik ücretini (ve de vergileri) toplamak üzere bizi yetkili kılarsınız. Yükseltmeler, sitenizin panosundaki Yükseltmeler bölümünden her zaman iptal edilebilir.

4.  **VIP Hizmetler.**

   *   **Barındırma, Destek Hizmetleri.** VIP Barındırma/Destek ve VIP Destek hizmetleri sırası ile [vip.wordpress.com/hosting-tos](http://vip.wordpress.com/hosting-tos/) ve [vip.wordpress.com/support-tos](http://vip.wordpress.com/support-tos/) adreslerinde bulunan söz konusu her bir hizmetin hüküm ve koşulları uyarınca Automattic tarafından sağlanır. Bir VIP Barındırma/Destek ya da VIP Destek hizmetleri hesabına kaydolarak, söz konusu hüküm ve koşullara bağlı kalmayı kabul edersiniz.

5.  **Firehose.**

   *   **Ücretler; Ödeme.** WordPress.com Firehose için kaydolarak, akışlara erişime karşılık olarak belirtilen aylık ücretleri Automattic’e ödemeyi kabul edersiniz. Geçerli ücretler, erişiminizin oluşturulduğu günden başlayarak ve söz konusu hizmetlerin kullanılmasından önce faturalandırılacaktır. Automattic, tarafınıza otuz (30) gün önceden yazılı bildirim ile, ödeme koşullarını ve ücretlerini değiştirme hakkını saklı tutar. Firehose erişimi, Automattic’e 30 gün önceden bildirim ile tarafınızca her zaman iptal edilebilir.
   *   **İzin Verilen Kullanım.** WordPress.com Firehose’u WordPress.com’da mevcut bilgileri arayan, görüntüleyen, çözümleyen, geri alan ve gösteren bir ürün ya da hizmeti geliştirmek üzere kullanabilirsiniz. WordPress.com ismini ya da logolarını ve Automattic’in bilgi kaynağını tanımlamak üzere sunduğu sair marka öğelerini de kullanabilirsiniz.
   *   **Kısıtlı Kullanım.** WordPress.com içeriğinin yeniden yayımlanması ya da ayrı bir yayımlama platformunun oluşturulması dahil Automattic tarafından sunulan ürünleri ya da hizmetleri esas itibariyle çoğaltmak üzere WordPress.com Firehose’u kullanamazsınız. Mutlak takdiri tamamen kendisine ait olmak üzere Automattic işbu şartları ya da işbu koşulların özünü ihlal ettiğinize ya da ihlal etmeye teşebbüs ettiğinize inanırsa, WordPress.com Firehose’u kullanma ve buna erişim beceriniz, bildirim ile ya da bildirimsiz ve geçici ya da daimi olarak geri alınabilir.

6.  **Web Sitesi Ziyaretçilerinin Sorumluluğu.** Automattic; Web Sitesinde yayımlanan bilgisayar yazılımı dahil tüm materyalleri gözden geçirmemiştir ve gözden geçiremez ve bu yüzden, materyalin içeriği, kullanımı ya da etkilerinden sorumlu olamaz. Automattic, Web Sitesini işleterek, web sitesinde yayımlanan materyali onayladığını ya da söz konusu materyalin tam, kullanışlı ve zararsız olduğunu beyan ya da ima etmez. Kendinizi ve bilgisayar sistemlerinizi virüsler, solucanlar, Truva atları ve diğer zararlı ya da yıkıcı içerikten korumak için gerekli önlemleri almak sizin sorumluluğunuzdadır. Web Sitesinde saldırgan, uygunsuz ya da aksi takdirde itiraz edilebilir içerik ve de teknik yanlışlıkların, yazım hatalarının ve diğer hataların bulunduğu içerik yer alabilir. Web Sitesinde, gizlilik ya da reklam haklarını ihlal eden ya da üçüncü tarafların fikri mülkiyet ve sair mülkiyet haklarını çiğneyen ya da yüklenmesi, kopyalanması ya da kullanılması gerek öngörülmüş gerek öngörülmemiş ek koşullar ve şartlara tabi olan içerik de yer alabilir. Automattic, Web sitesinin ziyaretçiler tarafından kullanımından kaynaklanan zararlara ilişkin sorumluluk ya da burada yayımlanan içeriğin söz konusu ziyaretçiler tarafından yüklenmesinden kaynaklanan zararlara ilişkin hiçbir sorumluluğu kabul etmez.
7.  **Diğer Web Sitelerinde Yayımlanan İçerik.** Bilgisayar yazılımı dahil WordPress.com'un bağlantı sağladığı ve WordPress.com'a bağlantı sağlayan web siteleri ve web sayfaları aracılığıyla sunulan tüm materyali gözden geçirmedik ve gözden geçiremeyiz. Automattic, WordPress olmayan söz konusu web siteleri ve web sayfalarını denetlemez ve bunların içerikleri ya da kullanımından sorumlu değildir. WordPress olmayan bir web sitesi ya da web sayfasına bağlantı sağlarken, Automattic, söz konusu web sitesi ya da web sayfasını onayladığını beyan ya da ima etmez. Kendinizi ve bilgisayar sistemlerinizi virüsler, solucanlar, Truva atları ve diğer zararlı ya da yıkıcı içerikten korumak için gerekli önlemleri almak sizin sorumluluğunuzdadır. Automattic, WordPress olmayan web sitelerini ve web sayfalarını kullanımınızdan kaynaklanan zararlara ilişkin hiçbir sorumluluğu kabul etmez.
8.  **Telif Hakkı İhlali ve DMCA Politikası.** Automattic, başkalarından fikri mülkiyet haklarına saygı duymalarını talep ederken, başkalarının fikri mülkiyet haklarına da saygı duyar. WordPress.com'da bulunan ya da WordPress.com tarafından bağlantı sağlanan materyalin telif hakkınızı ihlal ettiğini düşünüyorsanız, [Automattic’in Dijital Milenyum Telif Hakkı Yasası ("DMCA") Politikasına](http://automattic.com/dmca-notice/) uygun olarak Automattic’e bildirimde bulunmanızı destekliyoruz. Automattic, ihlal eden materyale tüm bağlantıların devre dışı bırakılması ya da ihlal eden materyalin kaldırılması suretiyle zorunlu ya da uygun olanlar dahil söz konusu tüm bildirimleri yanıtlayacaktır. Bir ziyaretçinin Automattic ya da diğerlerinin telif hakları ya da sair fikri mülkiyet haklarını yineleyen bir şekilde ihlal eden bir kişi olduğu uygun şartlarda belirlenirse, Automattic o ziyaretçinin Web Sitesine erişimini ve Web Sitesini kullanımını sonlandırabilir. Söz konusu sonlandırma halinde Automattic’in, Automattic’e önceden ödenmiş tutarları iade etme yükümlülüğü bulunmayacaktır.
9.  **Fikri Mülkiyet.** İşbu Sözleşme hiçbir Automattic ya da üçüncü taraf fikri mülkiyetini Automattic’ten size devretmez ve de söz konusu mülkiyete ilişkin ve söz konusu mülkiyetteki tüm hak, mülkiyet ve menfaat (taraflar arasındaki ilişkiye istinaden) münferiden Automattic’e ait olarak kalacaktır. Automattic, WordPress, WordPress.com, WordPress.com logosu ve Web sitesi ya da WordPress.com ile bağlantılı olarak kullanılan tüm sair ticari markalar, hizmet işaretleri, grafikler ve logolar Automattic’in ya Automattic’in lisans verenlerinin ticari markaları ya da tescilli ticari markalarıdır. Web sitesi ile bağlantılı olarak kullanılan sair ticari markalar, hizmet işaretleri, grafikleri ve logolar sair üçüncü tarafların ticari markaları olabilir. Web Sitesini kullanımınız size Automattic ya da üçüncü taraf ticari markalarını yeniden oluşturma ya da kullanma hakkını ya da lisansını vermez.
10.  **Reklamlar.** Automatic, Reklamsız Yükseltmesi veya VIP Hizmetler hesabı satın almadığınız sürece, bloğunuzda reklam görüntüleme hakkını saklı tutar.
11.  **Atıf.** Automattic, “WordPress.com’da Blog”, tema yazarı ve bloğunuzun alt bilgisi ya da araç çubuğundaki yazı tipine atıf gibi atıf bağlantılarını görüntüleme hakkını saklı tutar. Alt bilgideki tanıtımlar ve WordPress.com'daki araç çubuğu, yükseltmelerin satın alınıp alınmadığına bakılmaksızın değiştirilemez ya da kaldırılamaz.
12.  **WP.com Temaları Arkadaşları.** Tema dizinimizin WP.Com bölümü Arkadaşlarından bir ortağın temasını etkinleştirerek, söz konusu ortağın hizmet koşullarını kabul edersiniz. Bunların hizmet koşullarını, ortağın temasını devre dışı bırakarak istediğiniz zaman geri çevirebilirsiniz.
13.  **Etki Alanı Adları.** Önceden tescil edilmiş bir etki alanı adını kullanarak ya da aktararak bir etki alanı adını tescil ediyorsanız, etki alanı adının kullanımının, bunların [Tescil Hakları ve Sorumlulukları](http://www.icann.org/en/registrars/registrant-rights-responsibilities-en.htm) dahil İnternet Tahsisli İsimler ve Sayılar Kurumunun (“ICANN”) politikalarına da tabi olduğunu kabul ve teyit edersiniz.
14.  **Google Apps**. Google Apps aboneliği satın alırsanız bu bölüm geçerli olur. Google Apps, Google tarafından sağlanır ve Google Apps kullanımınız, Google’ın hizmetler için belirlediği [Kullanım Koşullarına](https://href.li/?https://www.google.com/apps/intl/tr/terms/reseller_premier_terms.html) tabidir ve bu koşulları, Google Apps'i ilk kullanımınızdan önce kabul etmiş olursunuz. Automattic, Google Apps'in yetkili satıcısıdır, Google tarafından sağlanan hizmetlere ilişkin hiçbir garanti vermez ve Google'ın sunduğu bu hizmetleri dağıtmamızdan ve satmamızdan kaynaklanan Google’a ait hiçbir yükümlülüğü kabul etmez. Google, sunduğu hizmetler için kendi [Teknik Destek Hizmetleri Yönergeleri](https://href.li/?https://www.google.com/apps/intl/tr/terms/tssg.html) doğrultusunda teknik destek sağlayacaktır. İşletmeyseniz ve WordPress.com siteniz için Google Apps satın alırsanız, 749 veya daha az sayıda personeliniz olduğunu beyan etmiş olursunuz.
15.  **Değişiklikler.** Hizmetlerimizi sürekli olarak güncelliyoruz ve bu da, hizmetlerimizin sunulduğu yasal koşulları bazen değiştirmek zorunda olduğumuz anlamına gelir. Önemli değişiklikler yaparsak, değişiklikler yürürlüğe girmeden önce bu durumu bloglarımızdan birinde ilan ederek ya da size bir e-posta ya da sair iletişim göndererek bu değişiklikleri öğrenmenizi sağlarız. Bildirimde, yeni Koşulların yürürlüğe gireceği makul süre belirlenecektir. Değişikliklerimizi kabul etmezseniz, belirlenen bildirim süresi içinde WordPress.com'u kullanmayı durdurmalısınız. WordPress.com'u kullanmaya devam ederseniz bu kullanım yeni Koşullara tabi olacaktır. Bununla birlikte, değişikliklerden önce meydana gelen ihtilaflar, ihtilafın meydana geldiği anda yürürlükte olan Koşullara (bağlayıcı bireysel tahkim klozu dahil) tabi olacaktır.
16.  **Sonlandırma.** Automattic, derhal etki etmek üzere, herhangi bir gerekçe ile ya da hiçbir gerekçesiz ve bildirim ile ya da bildirimsiz olmak üzere Web Sitesinin tümüne ya da bir kısmına erişiminizi her zaman sonlandırabilir. İşbu Sözleşmeyi ya da WordPress.com hesabınızı (hesabınız varsa) sonlandırmak isterseniz, bunun için Web Sitesini kullanmayı durdurmanız yeterlidir. Mülkiyet hükümleri, garanti reddi, tazminat ve sorumluluğun sınırlandırılması dahil ancak bunlarla sınırlı olmamak üzere tabiatları icabı işbu sözleşmenin sonlandırılmasından sonra geçerliliğini koruması gereken işbu Sözleşmenin tüm hükümleri, sonlandırmadan sonra geçerliliğini korur.
17.  **Garanti Reddi.** Web Sitesi "olduğu gibi" sağlanır. Automattic ve tedarikçileri ve lisans verenleri; ticari elverişlilik, belirli bir amaca uygunluk ve ihlal etmeme garantileri dahil ancak bunlarla sınırlı olmamak üzere sarih ya da zımni her tür garantiyi reddeder. Automattic ve tedarikçileri ve de lisans verenleri, Web Sitesinin hatasız olacağı ya da Web Sitesine erişimin sürekli ya da kesintisiz olacağı yönünde hiçbir garanti vermez. Bunu gerçekten okuyorsanız [burada sizin için bir sürprizimiz var](http://wordpress.com/tos/treat/). İçeriği veya hizmetleri Web Sitesinden tamamen kendi kararınızla ve tüm risk size ait olacak şekilde indirdiğinizi veya aldığınızı anlıyorsunuz.
18.  **Sorumluluğun Sınırlandırılması.** Automattic ya da tedarikçileri ya da lisans verenleri, aşağıdakiler için sözleşme, ihmal, kusursuz sorumluluk ya da sair hukuki ya da hakkaniyet kuramı uyarınca işbu sözleşmenin esas meselesine istinaden hiçbir surette sorumlu olmayacaktır: (i) özel, arızi ya da netice kabilinden doğan zararlar; (ii) ikame ürünler ya da hizmetlerin tedarik masrafı; (iii) verilerin suistimali ya da kaybı ya da kullanım kesintisi için ya da (iv) hukuki sebepten önceki on iki (12) aylık süre esnasında işbu Sözleşme uyarınca Automattic’e ödemiş olduğunuz ücretleri aşan tutarlar. Automattic’in, makul denetiminin ötesindeki meselelerden ötürü aksama ya da gecikmelere ilişkin sorumluluğu yoktur. Yukarıda anılan husus, geçerli yasa tarafından yasaklandığı ölçüde uygulanmaz.
19.  **Genel Beyan ve Garanti.** (i) Web Sitesini kullanımınızın Automattic Gizlilik Politikası, işbu Sözleşme ve tüm geçerli yasalar ve yönetmeliklere (çevrimiçi davranış ve kabul edilebilir içeriğe istinaden bölgeniz, eyaletiniz, şehriniz ya da sair idari alandaki tüm yerel yasalar ve yönetmelikler dahil ancak bunlarla sınırlı olmamak ve ikamet ettiğiniz ülke ya da Amerika Birleşik Devletlerinden ihraç edilen teknik verilerin iletimine istinaden tüm geçerli yasalar dahil ancak bunlarla sınırlı olmamak üzere) kesinlikle uygun olacağını ve (ii) Web sitesini kullanımınızın üçüncü tarafların fikri mülkiyet haklarını ihlal etmeyeceğini ya da kötüye kullanmayacağını beyan ve tekeffül edersiniz.
20.  **Tazminat.** İşbu Sözleşmenin ihlali dahil ancak bununla sınırlı olmamak üzere Web sitesini kullanımınızdan kaynaklanan makul vekalet ücretleri dahil tüm istemler ve harcamalar için Automattic’i, yüklenicilerini ve lisans verenlerini ve bunların ilgili yöneticilerini, görevlilerini, çalışanlarını ve aracılarını tazmin etmeyi ve beri kılmayı kabul edersiniz.
21.  **Çeviri.** İşbu Hizmet Koşulları aslen İngilizce dilinde (ABD İngilizcesi) yazılmıştır. İşbu Koşulları sair dillere tercüme edebiliriz. İşbu Hizmet Koşullarının tercüme edilmiş bir sürümü ile İngilizce sürümü arasında ihtilaf olması halinde İngilizce sürümü hakim olacaktır.
22.  **Muhtelif.** İşbu Sözleşme esas meselesine istinaden Automattic ile sizin aranızdaki sözleşmenin tümünü teşkil eder ve ancak gözden geçirilmiş sürümünün Automattic tarafından yayımlanması ya da Automattic’in yetkili bir yöneticisi tarafından imzalanmış yazılı bir değişiklik ile değiştirilebilir. Şayet mevcutsa, geçerli kanunun aksini öngördüğü ölçüde olmak üzere ve kanun hükümleri arasındaki ihtilaflar hariç bırakılarak işbu Sözleşme, Web sitesine erişim ya da Web sitesini kullanım A.B.D., California eyaleti yasaları tarafından yönetilecektir ve bunlar ile ilgili olan ya da bunlardan kaynaklanan ihtilaflar için uygun mahkeme yeri California, San Francisco Bölgesinde bulunan bölge mahkemeleri ve federal mahkemelerdir. Fikri mülkiyet haklarına istinaden (kefalet ödenmeksizin yetkili bir mahkeme nezdinde açılabilecek) istemler ya da ihtiyati ya da muvakkat tedbir istemleri hariç işbu Sözleşme çerçevesindeki ihtilaflar nihai olarak, söz konusu kurallar uyarınca tayin edilen üç hakem tarafından Judicial Arbitration and Mediation Service, Inc.'in ("JAMS") (Yargısal Tahkim ve Arabuluculuk Hizmetleri) Kapsamlı Tahkim Kuralları uyarınca halledilecektir. Tahkim yeri California, San Francisco'dur, tahkim dili İngilizcedir ve tahkim kararı herhangi bir mahkemede icra edilebilir. İşbu Sözleşmeyi icra etmek üzere herhangi bir dava ya da yargılamada galip gelen taraf, masraflara ve vekalet ücretlerine hak kazanır. İşbu Sözleşmenin herhangi bir kısmının geçersiz ya da icra edilemez olduğuna karar verilirse, söz konusu kısım tarafların esas niyetini yansıtacak şekilde tefsir edilmeli ve kalan kısımlar tam olarak yürürlükte kalmaya devam etmelidir. Taraflardan birinin herhangi bir durumda işbu Sözleşmenin herhangi bir koşul ya da şartından feragati, söz konusu koşul ya da şart ya da bunların ilgili ihlalinden feragat değildir. İşbu Sözleşme çerçevesindeki haklarınızı işbu Sözleşmenin koşulları ve şartlarına bağlı olmayı kabul eden ve bunlara rıza gösteren taraflara temlik edebilirsiniz; Automattic işbu Sözleşme çerçevesindeki haklarını hiçbir koşulsuz temlik edebilir. İşbu Sözleşme; tarafları, bunların halefleri ve izin verilen temlik alanları üzerinde bağlayıcı etkiyi haiz olacak ve bunların lehine hüküm ifade edecektir.

**Değişiklik günlüğü:**

*   7 Temmuz 2009: “Katkıda Bulunanların Sorumluluğu” başlıklı paragraf 2’ye “pornografik değildir” eklendi.
*   18 Aralık 2010: “Ödeme ve Yenileme” başlıklı paragraf 3’e otomatik yenileme bölümü eklendi.
*   1 Şubat 2011: Paragraf 7’de yineleyen bir şekilde ihlal edenlerin sonlandırılmasına ilişkin prosedür açıklığa kavuşturuldu.
*   27 Nisan 2011: [Reklam politikamızı](http://en.support.wordpress.com/advertising/) açıklığa kavuşturmak üzere "Reklamlar" başlıklı paragraf eklendi.
*   17 Mayıs 2011: "WordPress.com Temaları Arkadaşları" başlıklı paragraf eklendi.
*   9 Eylül 2011: "Etki Alanı Adları" başlıklı paragraf eklendi.
*   17 Ekim 2011: “Firehose” başlıklı paragraf eklendi.
*   6 Mart 2012: "Jetpack by WordPress.com"un eklenmesi ile Web Sitesinin tanımı açıklığa kavuşturuldu.
*   6 Nisan 2012: Atıf politikamızı açıklığa kavuşturmak üzere “Atıf” başlıklı paragraf eklendi.
*   12 Kasım 2012: VIP Hizmetler hüküm ve koşulları [vip.wordpress.com](http://vip.wordpress.com/) adresinde bulunan VIP Barındırma/Destek ve VIP Destek hizmetleri hüküm ve koşulları ile çapraz atıf suretiyle değiştirildi; "bireylere ya da teşebbüslere yönelik" kısmı Bölüm 2'deki şiddet tehditlerine karşı yasaktan kaldırıldı.
*   12 Haziran 2013: Alt bilgideki tanıtımların ve WordPress.com araç çubuğunun değiştirilemeyeceğini açıklamak üzere "Atıf" başlıklı paragraf düzenlendi.
*   3 Temmuz 2014: Firehose’a istinaden&nbsp;lisanslama ayrıntılı olarak incelendi, kişileştirme politikamız&nbsp;açıklığa kavuşturuldu, yeniden bloglama dili eklendi ve Hizmet Koşullarını tek taraflı olarak değiştirme hakkımız kaldırıldı.
*   15 Temmuz 2014: “Çeviri” başlıklı bölüm eklendi.
*   2 Eylül 2014: Eski retina olmayan Creative Commons grafiği kaldırıldı ve bunun yerine bir bağlantı eklendi. Bu liste madde işaretleri eklendi. 27 Nisan değişiklik günlüğü maddesine reklam politikası bağlantısı eklendi.
*   8 Ekim 2014: "Google Apps" Bölümü Eklendi.
* 30 Ocak 2015: Bölüm 2 düzeltildi ve Kullanıcı Yönergelerine referans eklendi, yaş koşulumuzla ilgili ek dil eklendi, Bölüm 13'teki sözleşme bağlantısı güncellendi ve değişiklik günlüğü için ayrı bir sayfa oluşturuldu.
* 5 Şubat 2015: Automattic/Aut O'Mattic, sırasıyla, ABD'de ikamet eden ve ABD'de ikamet etmeyen kullanıcılar için sözleşme yapılan kurumlar olarak belirtildi.
* 18 Şubat 2015: Tutarlılık olması için 'web sitesi' ve 'websitesi' kullanımı birleştirildi. Creative Commons lisansı 3.0'dan 4.0'a güncellendi.
