### תנאי השירות

#### עיקרי הדברים:

אנו (החבר'ה ב-Automattic(http://automattic.com/about/)) מפעילים שירות לאחסון בלוגים ואתרי אינטרנט בשם [WordPress.com](https://wordpress.com) ונקבל בברכה כל אדם שירצה להשתמש בו. השירות הבסיסי שלנו אינו כרוך בתשלום ואנו מציעים שדרוגים בתשלום לתכונות מתקדמות כמו אחסון דומיינים ותוספת שטח אחסון. השירות שלנו מיועד להעניק לך שליטה רבה ככל האפשר על מה שמתרחש באתר שלך ולעודד אותך להביע את עצמך בחופשיות. עם זאת, חשוב לגלות אחריות לגבי החומרים המתפרסמים. יש להקפיד במיוחד שלא יופיעו באתר הפריטים האסורים מהרשימה הבאה ושלא יהיה קישור אליהם מהאתר (הכוונה היא לפריטים כמו תגובות זבל, וירוסים או דברי שטנה).

כדאי לבדוק את [העמוד שלנו העוסק בסוגי בלוגים](http://wordpress.com/types-of-blogs/) כדי לקבל מושג על סוגי האתרים שאנחנו שמחים (או לא!) לארח במסגרת השירות שלנו.

אם נתקלת באתר WordPress.com שלדעתך מפר את תנאי השירות שלנו, נבקשך [לבקר בעמוד שלנו ליישוב מחלוקות ודיווח עליהן](http://en.support.wordpress.com/disputes/).

(לתשומת לבך, החלטנו לפרסם את תנאי השירות הבאים במסגרת של רישיון ‎[Creative Commons Sharealike‎]‎(http://creativecommons.org/licenses/by-sa/4.0/), כלומר אפשר 'לגנוב' ולהתאים את התנאים למטרות שלך. צריך רק לזכור להחליף את השם שלנו בשם שלך&nbsp;וכמובן שנשמח אם, במידת האפשר, יופיע קישור ל-WordPress.com במקום כלשהו באתר שלך. השקענו הרבה זמן וכסף בדברים הבאים ואנחנו שמחים לחסוך זאת מאחרים.)

#### תנאי השירות:

התנאים והתניות שלהלן מסדירים את כל פרטי השימוש באתר WordPress.com ובכל פריטי התוכן, השירותים והמוצרים הזמינים באתר או דרכו, כולל, בין השאר, Jetpack מאת WordPress.com ‏‏('Jetpack') ושירות האירוח היוקרתי של WordPress.com ('שירות VIP') (במקובץ, 'אתר האינטרנט'). ‏‏אנו מציעים לך את אתר האינטרנט, אך מתנים זאת בקבלת כל התנאים והתניות הכלולים כאן, ללא שינוי, וכל יתר כללי ההפעלה, העקרונות (כולל, ללא הגבלה, [מדיניות הפרטיות של Automattic](http://automattic.com/privacy/)) והנהלים ש-Automattic עשויה לפרסם מעת לעת באתר האינטרנט (במקובץ, 'ההסכם'). למתגוררים בתחומי ארה"ב, ההסכם חל בינם לבין Automattic, Inc.‎ (ארה"ב) ולמתגוררים מחוץ לתחומי ארה"ב, ההסכם חל בינם לבין Aut O'Mattic Ltd‏. (אירלנד) (אחת מהשתיים, 'Automattic' או 'אנחנו').

יש לקרוא את ההסכם בעיון לפני הגישה לאתר או השימוש בו. הגישה לאתר או לחלק ממנו והשימוש בהם פירושם הסכמה מצדך כי יחולו עליך התנאים והתניות הכלולים בהסכם זה. הרשות לגשת אל אתר האינטרנט ולהשתמש בשירותים מותנית בהסכמתך לכל התנאים והתניות שבהסכם. אם תנאים ותניות אלה נחשבים להצעה מטעם Automattic, קבלת התנאים מצדך מוגבלת במפורש לתנאים אלה. אתר האינטרנט זמין רק למי שמלאו לו לפחות 13 שנים.

1.  **חשבון ואתר WordPress.com.** לאחר יצירת בלוג באתר האינטרנט, האחריות לניהול האבטחה של החשבון והבלוג חלה עליך, כמו גם אחריות מלאה לכל הפעילויות המתרחשות במסגרת החשבון וכל פעולה אחרת שתבוצע בהקשר עם הבלוג. אין לתאר או להקצות מילות מפתח לבלוג באופן מטעה או בלתי חוקי, כולל בצורה שכוונתה להיבנות מהשם או המוניטין של אחרים, ו-Automattic רשאית לשנות או להסיר כל תיאור או מילת מפתח אשר ייחשבו בעיניה בלתי הולמים או בלתי חוקיים, או העלולים בדרך אחרת לגרום לחבות מצד Automattic. באחריותך ליידע את Automattic מיידית על כל שימוש לא מורשה בבלוג או בחשבון שלך ועל כל הפרה אחרת של האבטחה. לא תחול על Automattic חבות בגין מעשים או מחדלים מצדך, לרבות נזק מכל סוג ומין שייגרם כתוצאה מאותם מעשים או מחדלים.
2.  **אחריות הכותבים.** בהפעלה של בלוג, פרסום תגובה בבלוג, פרסום חומר באתר האינטרנט, פרסום קישורים באתר האינטרנט או הנגשה של חומרים (או מתן אפשרות לצד שלישי להנגיש חומרים) באמצעות אתר האינטרנט (כל חומר כזה, להלן 'תוכן'), האחריות המלאה על התוכן הזה, כמו גם על כל נזק הנובע ממנו, תחול עליך. הוא הדין לגבי תוכן מכל הסוגים, כולל טקסט, פריטי גרפיקה, קובצי אודיו או תוכנות מחשב. הנגשת התוכן תיחשב לך כייצוג והתחייבות כי:

    *   הורדה, העתקה ושימוש בתוכן לא יגרמו להפרת זכויות קניין של שום צד שלישי, כולל, בין השאר, זכויות יוצרים, זכויות פטנט, זכויות על סימני מסחר או זכויות לסודות מסחריים;
    *   אם המעסיק שלך מחזיק בזכויות לקניין הרוחני פרי יצירתך, (א) קיבלת הרשאה מהמעסיק לפרסם או להנגיש את התוכן, כולל, בין השאר, פריטי תוכנה, או (ב) קיבלת מהמעסיק ויתור על כל זכויותיו בתוכן;
    *   מילאת באופן מלא אחר תנאי הרישיון של צדדי ג' בנוגע לתוכן וביצעת את כל הנדרש כדי להעביר אל משתמשי הקצה את תנאי החובה;
    *   התוכן אינו כולל ואינו מתקין וירוסים, תולעים, תוכנות זדוניות, סוסים טרויאניים או תוכן מזיק או הרסני אחר;
    *   התוכן אינו תגובת זבל, לא נוצר על ידי מכונה או באופן אקראי ואינו מכיל תוכן מסחרי לא מוסרי או בלתי רצוי שתכליתו להפנות תעבורה אל אתרים של צדדי ג' או לשפר את הדירוג של אתרי צד ג' במנועי חיפוש, או לקדם מעשים בלתי חוקיים (כמו, למשל, זיוף) או להטעות את הנמענים לגבי מקור החומר (כמו, למשל, התחזות);
    *   התוכן אינו פורנוגרפי, אינו מכיל איומים או מסית לאלימות ואין בו הפרה של הפרטיות או של זכויות הפרסום של אף צד שלישי;
    *   הבלוג שלך אינו מתפרסם באמצעות הודעות אלקטרוניות בלתי רצויות כמו, למשל, קישורי תגובות זבל בקבוצות חדשות, רשימות אימייל, בלוגים ואתרי אינטרנט אחרים ובשיטות קידום בלתי רצויות אחרות;
    *   הבלוג שלך אינו מוצג&nbsp;באופן שיש בו כדי להטעות את הקוראים ולגרום להם לחשוב כי הנך אדם אחר או חברה; וכן
    *   במקרה של תוכן הכולל קוד מחשב, סיווגת ו/או תיארת במדויק את הסוג, האופי, השימושים וההשפעות של החומרים, אם התבקשת לעשות כן על ידי Automattic ואם באופן אחר.
שליחת תוכן ל-Automattic לצורך הכללתו באתר האינטרנט שלך תיחשב לך כאילו הענקת ל-Automattic רישיון כלל-עולמי, לא בלעדי ואשר אינו כרוך בתשלום תמלוגים, לשכפל, לשנות, להתאים ולפרסם את התוכן אך ורק לצורך הצגה, הפצה וקידום הבלוג שלך.&nbsp;רישיון זה מאפשר ל-Automattic להנגיש תוכן שפורסם ברבים לצדדי ג' שייבחרו על ידי Automattic (לדוגמה, באמצעות Automattic Firehose), כדי שאותם צדדי ג' יוכלו לנתח ולהפיץ (אך לא להציג בפומבי) את התוכן שלך באמצעות השירותים שלהם.

    שליחת תוכן כאמור תיחשב לך גם כאילו הענקת למשתמשי WordPress.com האחרים הרשאה לשתף את התוכן שלך באתרים אחרים של WordPress.com ולהוסיף לו תוכן משל עצמם (כלומר, לפרסם מחדש את התוכן שלך בבלוג אחר), כל עוד ישתמשו רק בחלק מהפוסט שלך ויציינו את שמך כמחבר המקורי על ידי קישור אל האתר שלך ([הפונקציה ריבלוג](http://en.support.wordpress.com/reblogs) ב-WordPress.com עושה זאת באופן אוטומטי!).

    לאחר מחיקת תוכן על ידך, Automattic תשקיע מאמץ סביר להסרתו מאתר האינטרנט, אך ברור לך כי הסרה מיידית של פריטים שנשמרו במטמון או הפניות אל התוכן אינה תמיד אפשרית.

    מבלי להגביל את הייצוגים או ההתחייבויות שלעיל, מוקנית ל-Automattic הזכות (אך לא חלה עליה חובה), על פי שיקול דעתה הבלעדית של Automattic, (א) לדחות או להסיר תוכן אשר לדעתה הסבירה של Automattic יש בו משום הפרה של מדיניות Automattic או שהוא מזיק או מגונה; או (ב) להפסיק או למנוע גישה אל ושימוש באתר האינטרנט מכל אדם או ישות, מכל סיבה-שהיא, לפי שיקול דעתה הבלעדי של Automattic. לא תחול על Automattic שום מחויבות לספק החזר בגין סכומים שכבר שולמו.
3.  **תשלום וחידוש.**

   *   **תנאים כלליים.**
לרשותך באתר האינטרנט שירותים אופציונליים בתשלום, כמו תוספת שטח אחסון או רכישת דומיינים (כל שירות שכזה, 'שדרוג'). בחירת שדרוג פירושה הסכמה לשלם ל-Automattic את דמי המינוי החודשי או השנתי שצוין עבור אותו שירות. התשלומים ייגבו מראש ביום החתימה על שדרוג ויכסו את השימוש באותו שירות לתקופה של חודש או שנה, כפי שיצוין. אין החזר על דמי שדרוג.
   *  **חידוש אוטומטי.**
אלא אם תתקבל ב-Automattic הודעה מטעמך לפני סוף תקופת המינוי הרלוונטית על רצונך לבטל שדרוג, המענוי לשדרוג יתחדש אוטומטית והסכמתך נתונה לנו לגבות את דמי המינוי השנתי או החודשי הרלוונטי לאותו שדרוג (בתוספת המסים החלים) בעזרת כרטיס האשראי שלך או כל מנגנון תשלום אחר המופיע על שמך ברשומותינו. ניתן לבטל שדרוג בכל עת דרך המקטע 'שדרוגים' בלוח הבקרה של האתר שלך.

4.  **שירותי VIP.**

   *   **אירוח, שירותי תמיכה.** VIP Hosting/Support and VIP Support services are provided by Automattic under the terms and conditions for each such service, which are located at [vip.wordpress.com/hosting-tos](http://vip.wordpress.com/hosting-tos/) and [vip.wordpress.com/support-tos](http://vip.wordpress.com/support-tos/), respectively. הרשמה לחשבון שירותי VIP של אירוח/תמיכה או שירותי תמיכה VIP פירושה הסכמה מצדך שאותם תנאים ותניות יחולו עליך.

5.  **Firehose.**

   *   **דמי שימוש; תשלום.** ההצטרפות ל-WordPress.com Firehose פירושה הסכמה מצדך לשלם ל-Automattic את דמי השימוש החודשיים בתמורה לגישה אל הפידים. החיוב בדמי השימוש הרלוונטיים יתחיל מיום הענקת יכולת הגישה ולפני השימוש בשירותים הללו. Automattic שומרת על זכותה לשנות את תנאי התשלום ודמי השימוש, בהתראה בכתב שתישלח אליך שלושים (30) יום מראש. באפשרותך לבטל את הגישה אל Firehose בכל עת, באמצעות הודעה בכתב המעניקה ל-Automattic התראה של 30 יום.
   *   **שימוש מורשה.** באפשרותך להשתמש ב-WordPress.com Firehose כדי לפתח מוצר או שירות המחפש, מציג, מנתח, מאחזר ומציג מידע שזמין דרך WordPress.com. באפשרותך גם להשתמש בשם או בסמלי הלוגו של WordPress.com וברכיבי מותג אחרים ש-Automattic מעמידה לרשותך, כדי לציין את מקור המידע.
   *   **שימוש מוגבל.** חל איסור להשתמש ב-WordPress.com Firehose כדי לשכפל באופן מהותי מוצרים או שירותים שחברת Automattic מציעה, כולל שכפול תוכן של WordPress.com או יצירת פלטפורמה נפרדת לפרסום והוצאה לאור. אם תקבע Automattic, על פי שיקול דעתה הבלעדי, כי הפרת או ניסית להפר את התנאים או את רוח התנאים הללו, אנו עשויים לשלול ממך את היכולת להשתמש ב-WordPress.com Firehose ולקבל גישה אליו – באופן זמני או לצמיתות, עם או בלי התראה.

6.  **אחריות המבקרים באתר האינטרנט.** חברת Automattic לא בדקה ואין באפשרותה לבדוק את כל החומרים, כולל תוכנות מחשב, המתפרסמים באתר האינטרנט ולכן אינה יכולה לשאת באחריות לגבי התוכן של אותם חומרים, השימוש בהם או השפעותיהם. אין בהפעלת אתר האינטרנט על ידי Automattic משום ייצוג או פעולה אשר ניתן להסיק ממנה כי החברה מאשרת את או ממליצה על החומרים המתפרסמים באתר, או כי היא סבורה שחומרים אלה מדויקים, שימושיים או בלתי מזיקים. כל מבקר ומשתמש נושא באחריות לנקיטת אמצעי הזהירות הנחוצים כדי להגן על עצמו ועל המערכות הממוחשבות שלו מפני וירוסים, תולעים, סוסים טרויאניים ותוכן מזיק או הרסני אחר. אתר האינטרנט עשוי להכיל תוכן פוגעני, מגונה או מעורר התנגדות, כמו גם תוכן המכיל אי-דיוקים טכניים, שגיאות דפוס וטעויות אחרות. אתר האינטרנט עשוי להכיל גם חומרים שיש בהם משום הפרה של הפרטיות או זכויות הפרסום, או הפרה של זכויות קניין רוחני וזכויות בלעדיות אחרות של צדדי ג', או הורדה, העתקה או שימוש בפריטים הכפופים לתנאים ותניות נוספים, בין אם הדבר מוצהר ובין אם לא. לא תחול על Automattic שום אחריות בגין נזק שייגרם מהשימוש של מבקרים באתר האינטרנט או מהורדה של פריטים המתפרסמים בו על ידי אותם מבקרים.
7.  **תוכן המתפרסם באתרי אינטרנט אחרים.** לא בדקנו ואין באפשרותנו לבדוק את כל החומרים, כולל תוכנות מחשב, העומדים לרשות המבקר באתרי האינטרנט ובעמודי האינטרנט ש-WordPress.com מקשרת אליהם או אשר מקשרים אל WordPress.com. אין ל-Automattic שליטה באותם אתרים ועמודים שאינם של WordPress ואין היא נושאת באחריות לתוכן הכלול בהם או לשימוש באותו תוכן. עצם הקישור אל אתר או עמוד אינטרנט שאינם של WordPress, אין בו משום ייצוג או פעולה מצד Automattic אשר ניתן להסיק מהם שהחברה מאשרת או ממליצה על אותם אתרים או עמודים. כל מבקר ומשתמש נושא באחריות לנקיטת אמצעי הזהירות הנחוצים כדי להגן על עצמו ועל המערכות הממוחשבות שלו מפני וירוסים, תולעים, סוסים טרויאניים ותוכן מזיק או הרסני אחר. חברת Automattic מסתייגת מכל אחריות בגין נזק העלול להיגרם משימוש שלך באתרים ובעמודי אינטרנט שאינם של WordPress.
8.  **הפרת זכויות יוצרים ומדיניות DMCA.** הואיל ו-Automattic מבקשת מאחרים לכבד את זכויות הקניין הרוחני שלה, החברה מכבדת את זכויות הקניין הרוחני של אחרים. אם נתקלת בתוך WordPress.com או במקום שהגעת אליו דרך WordPress.com בחומרים המפרים את זכויות היוצרים שלך, אנו קוראים לך ליידע את Automattic על כך באמצעות [מדיניות DMCA ‏‏(Digital Millennium Copyright Act) של Automattic](http://automattic.com/dmca-notice/). Automattic תגיב על כל הודעה שכזו על פי הנדרש או המתבקש, על ידי הסרת החומר שיש בו משום הפרה או השבתת כל הקישורים אליו. Automattic תשלול את הגישה של מבקר אל אתר האינטרנט ואת יכולתו להשתמש בו אם ייקבע, בנסיבות המתאימות, כי המבקר נחוש בדעתו לחזור על הפרת זכויות היוצרים או זכויות הקניין הרוחני האחרות של Automattic או של אחרים. במקרה של שלילה כאמור, לא תחול על Automattic שום מחויבות לספק החזר בגין סכומים שכבר שולמו.
9.  **קניין רוחני.** בהסכם זה אין משום העברה של קניין רוחני שלAutomattic או של צד שלישי וכל זכות, חזקה ועניין באותו קניין רוחני ייוותרו (כפי שהדבר בין שני הצדדים), בידי Automattic בלבד. Automattic, ‏‏WordPress, ‏WordPress.com, הלוגו של WordPress.com ושאר סימני המסחר, סימני השירות, פריטי הגרפיקה וסמלי הלוגו המשמשים בהקשר עם WordPress.com, כמו גם אתר האינטרנט – כולם סימני מסחר או סימני מסחר רשומים של Automattic או של הגורמים המעניקים לה רישיונות. שאר סימני המסחר, סימני השירות, פריטי הגרפיקה וסמלי הלוגו המשמשים בהקשר עם אתר האינטרנט עשויים להיות קניינם של צדדי ג' אחרים. השימוש שלך באתר האינטרנט אינו מעניק לך שום זכות או רישיון לשכפל או להשתמש בדרך אחרת בסימני מסחר של Automattic או של צדדי ג'.
10.  **מודעות פרסומת.** Automattic שומרת על זכותה להציג פרסומות בבלוג שלך, אלא אם רכשת שדרוג 'ללא פרסומות' או שברשותך חשבון שירותי VIP.
11.  **ייחוס.** Automattic שומרת על זכותה להציג קישורי ייחוס כמו למשל 'בלוג ב-WordPress.com', פרטי מחבר ערכת עיצוב וייחוס של גופנים בכותרת התחתונה או בסרגל הכלים של הבלוג שלך. ללא קשר לשדרוגים שרכשת, חל איסור להכניס שינויים או להסיר את פרטי הייחוס שבכותרת התחתונה ואת סרגל הכלים של WordPress.com.
12.  **ערכות עיצוב של Friends of WP.com.** הפעלת ערכת עיצוב של שותף מתוך המקטע Friends of WP.com בספריית ערכות העיצוב שלנו פירושה הסכמה מצדך לתנאי השירות של אותו שותף. באפשרותך לבטל את הסכמתך לתנאי השירות של שותף נתון על ידי השבתת ערכת העיצוב של אותו שותף.
13.  **שמות דומיינים.** בעת הרשמה של שם דומיין, או בעת שימוש בשם דומיין שכבר נרשם או העברה של שם כזה, ניתנים בזה אישורך והסכמתך לכך שהשימוש בשם הדומיין כפוף אף הוא לעקרונות המדיניות של ICANN (תאגיד האינטרנט להקצאת שמות ומספרים), כולל האמור בסעיף ‎[Registration Rights and Responsibilities]‎(http://www.icann.org/en/registrars/registrant-rights-responsibilities-en.htm) (הרשמה – זכויות וחובות).
14.  **Google Apps**. סעיף זה חל על רוכשי מנוי ל-Google Apps. שירות Google Apps מסופק על ידי Google והשימוש ב-Google Apps כפוף [לתנאי השימוש](https://href.li/?https://www.google.com/apps/intl/he/terms/reseller_premier_terms.html) של Google עבור השירותים. יש לקבל תנאים אלה לפני השימוש הראשון ב-Google Apps. Automattic היא משווק מורשה של Google Apps, אינה מספקת כל התחייבות לשירותים שמספקת Google ומסתייגת מכל חבות שחלה על Google בגין נזק שנגרם מהפצה ושיווק של שירותים אלה על ידנו. Google תספק תמיכה טכנית עבור השירותים שהיא מספקת, בהתאם [להנחיות עבור שירותי התמיכה הטכנית שלה](https://href.li/?https://www.google.com/apps/intl/he/terms/tssg.html). בעלי עסקים שרוכשים את Google Apps עבור אתר WordPress.com שלהם מצהירים בזאת כי הם מעסיקים לא יותר מ-749 עובדים.
15.  **שינויים.** אנו מעדכנים את השירותים שלנו ללא הרף ופירוש הדבר, שלעתים אנו נדרשים לשנות את התנאים המשפטיים שבכפוף להם אנו מציעים את שירותינו. עם כל שינוי מהותי שנערוך, ניידע אותך על כך על ידי פרסום הדבר באחד מהבלוגים שלנו או על ידי שליחת הודעת אימייל או תכתובת אחרת, לפני כניסת השינויים לתוקפם. בהודעה יצוין פרק זמן סביר, שלאחריו ייכנסו לתוקפם התנאים החדשים. משתמש שאינו מסכים עם השינויים הללו נדרש להפסיק את השימוש ב-WordPress.com בתוך פרק הזמן שיצוין בהודעה. המשך השימוש שלך ב-WordPress.com יהיה בכפוף לתנאים החדשים. עם זאת, מחלוקת שהתעוררה לפני השינויים תוסדר על פי התנאים (כולל סעיף הבוררות האישית המחייב) שהיו בתוקף בעת שהתגלעה המחלוקת.
16.  **סיום.** Automattic רשאית להפסיק את הגישה שלך לאתר האינטרנט בכל עת, באופן מלא או חלקי, עם או בלי התראה ובתוקף מיידי. אם ברצונך לסיים את ההסכם או לסגור את חשבונך ב-WordPress.com (אם קיים), עליך פשוט להפסיק את השימוש באתר האינטרנט. כל הוראות הסכם זה אשר מעצם טבען אמורות לשרוד סיום כאמור ישרדו אותו, כולל, ללא הגבלה, הוראות בדבר בעלות, תניות פטור וסעיפי הסתייגות מאחריות, סעיפי שיפוי וסעיפי הגבלת חבות.
17.  **הגבלת אחריות.** אתר האינטרנט מסופק לך 'כמות שהוא'. חברת Automattic וספקיה והגורמים המעניקים לה רישיונות מסתייגים בזה מכל אחריות מכל סוג ומין, מפורשת או מכללא, כולל, ללא הגבלה, התחייבות בדבר סחירות, התאמה למטרה מסוימת ואי-הפרה. אין Automattic או ספקיה והגורמים המעניקים לה רישיונות מתחייבים כי אתר האינטרנט יהיה נטול שגיאות או כי הגישה אליו תהיה רציפה או ללא שיבושים. למי שבאמת קורא סעיפים אל, [הנה צ'ופר](http://wordpress.com/tos/treat/). מובן לך כי הורדה של פריטים מאתר האינטרנט או קבלה של תוכן או שירותים מהאתר או באמצעותו בדרכים אחרות היא על פי החלטתך ועל אחריותך בלבד.
18.  **הגבלת חבות.** בשום מקרה לא תחול על חברת Automattic או ספקיה או הגורמים המעניקים לה רישיונות חבות בהקשר עם נושא כלשהו הנדון בהסכם זה בכפוף לחוזה או רשלנות, אחריות מוחלטת או הלכה משפטית או אחרת דומה, במקרים הבאים: (א) נזק מיוחד, מקרי או תוצאתי; (ב) עלות הרכישה של מוצרים או שירותים חלופיים; (ג) שיבוש בשימוש או אובדן או פגיעה בנתונים; או (ד) סכומים העולים על הסכומים ששילמת ל-Automattic במסגרת הסכם זה בשנים-עשר (12) החודשים שקדמו להיווצרות עילת התביעה. לא תחול על Automattic חבות בגין כשל או עיכוב כתוצאה מעניינים שמעבר לשליטתה הסבירה. האמור לעיל לא יחול במידה שהדבר אסור בחוק החל.
19.  **ייצוג כללי ואחריות.** הייצוגים וההתחייבויות שלך הם כדלקמן: (א) השימוש שלך באתר האינטרנט יהיה תוך קיום מדיניות הפרטיות של Automattic, הסכם זה וכל החוקים והתקנות הרלוונטיים כלשונם (כולל, ללא הגבלה, חוקים או תקנות מקומיים במדינה, בעיר או במחוז שלטוני אחר, בנוגע להתנהגות מקוונת ותוכן קביל, וכלל כל החוקים הרלוונטיים בנוגע לשידור של נתונים טכניים המיוצאים מארצות הברית או ממדינת מגוריך) וכן (ב) השימוש שלך באתר האינטרנט לא ייעשה תוך הפרה או תוך גניבה של זכויות הקניין הרוחני של צדדי ג'.
20.  **שיפוי.** הסכמתך נתונה לכך שתחול עליך החובה לפצות ולשפות את Automattic, קבלניה והגורמים המעניקים לה רישיונות, ואת המנהלים, בעלי התפקידים, העובדים והסוכנים של כל אלה, מפני וכנגד כל תביעה והוצאה, כולל הוצאות הגנה משפטית כתוצאה מהשימוש שלך באתר האינטרנט, כולל אך לא רק, הפרה מצדך של האמור בהסכם זה.
21.  **תרגום.** תנאי שירות אלה נוסחו במקור בשפה האנגלית (ארה"ב). אפשר שנתרגם את התנאים לשפות אחרות. במקרה של סתירה בין גרסה מתורגמת של תנאי השירות לבין הגרסה באנגלית, תינתן עדיפות לגרסה בשפה האנגלית.
22.  **שונות.** הסכם זה הוא ההסכם המלא בין Automattic לבינך בנוגע לנושאים הנדונים בו וניתן להכניס בו שינויים אך ורק בכתב, בחתימת מנהל מוסמך מטעם Automattic או על ידי פרסום גרסה מתוקנת על ידי Automattic. למעט במידה המותרת בחוק הרלוונטי, אם יש, הסכם זה, הגישה לאתר האינטרנט והשימוש בו יוסדרו על פי חוקי מדינת קליפורניה שבארה"ב, להוציא התקנות של קליפורניה בנושא מתקל דינים, והמקום לבירור מחלוקות שיתעוררו מתוך או בנוגע לכל אלה יהיה בתי המשפט המדינתיים והפדרליים שבסן פרנסיסקו שבקליפורניה. למעט תביעות לסעד באמצעות צו מניעה או מן הדין, או תביעות בנוגע לזכויות קניין רוחני (אשר מותר להגישן בכל בית משפט מוסמך ללא תשלום ערבות), כל מחלוקת שתיווצר כתוצאה מהסכם זה תיושב באופן סופי בהתאם לכללי הבוררות המקיפים של Judicial Arbitration and Mediation Service, Inc.‎‏ ‏‏('JAMS'), באמצעות שלושה בוררים שימונו בהתאם לאותם כללים. הבוררות תתקיים בסן פרנסיסקו שבקליפורניה, בשפה האנגלית, ויהיה אפשר לאכוף את פסיקת הבוררות בכל בית משפט. הצד שייצא וידו על העליונה בכל תביעה או הליך לאכיפת הסכם זה יהא זכאי להחזר בגין עלויות ודמי הגנה משפטית. היה וייקבע כי חלק כלשהו בהסכם זה אינו תקף או בלתי אכיף, אותו חלק יפורש כך שישקף את הכוונה המקורית של הצדדים ויתר חלקי ההסכם ישמרו על מלוא תוקפם וחלותם. ויתור של צד מן הצדדים על תנאי או תניה הכלולים בהסכם זה או על הפרה של תנאי/תניה כאמור בהזדמנות נתונה, ייחשב לוויתור באותה הזדמנות בלבד ולא יחול על אף הפרה נוספת/עתידית. מותר לך להסב את זכויותיך במסגרת הסכם זה לזכות כל גורם שיסכים כי האמור בתנאים ובתניות שהוא כולל יחולו עליו. חברת Automattic רשאית להסב את זכויותיה במסגרת הסכם ללא שום תנאי. הסכם זה יחייב את הצדדים וייזקף לזכות הצדדים, יורשיהם ונמחיהם המורשים.

**תיעוד שינויים:**

*   7 ביולי 2009: המילים 'אינו פורנוגרפי' נוספו לפסקה 2 בסעיף 'אחריות הכותבים'.
*   18 בדצמבר 2010: סעיף על חידוש אוטומטי נוסף לפסקה 3, 'תשלום וחידוש'.
*   1 בפברואר 2011: בפסקה 7 הובהר הנוהל בנוגע לשלילת הזכויות של מפרים סדרתיים.
*   27 באפריל 2011: נוספה פסקה בנושא 'פרסומות' כדי להבהיר את [המדיניות שלנו בנושא פרסומות](http://en.support.wordpress.com/advertising/).
*   17 במאי 2011: נוספה פסקה בנושא 'ערכות עיצוב של Friends of WordPress.com'.
*   9 בספטמבר 2011: נוספה פסקה בנושא 'שמות דומיינים'.
*   17 באוקטובר 2011: נוספה פסקה בנושא Firehose.
*   6 במרץ 2012: הובהרה ההגדרה של 'אתר אינטרנט' על ידי הוספת המילים 'Jetpack by WordPress.com'.
*   6 באפריל 2012: נוספה פסקה בנושא 'ייחוס' כדי להבהיר את מדיניות הייחוס שלנו.
*   12 בנובמבר 2012: תנאים ותניות בנושא שירותי VIP הוחלפו בהפניות לתנאים ולתניות של השירותים 'אחסון/תמיכה של VIP' ו'תמיכת VIP' בכתובת (http://vip.wordpress.com/)‎[vip.wordpress.com]‎; בסעיף 2 הוסרו המילים 'כלפי יחידים או גופים' מהאיסור על איומים באלימות.
*   12 ביוני 2013: הפסקה בנושא 'ייחוס' נערכה כדי להדגיש כי אסור לשנות את פרטי הייחוס בכותרת התחתונה ואת סרגל הכלים של WordPress.com.
*   3 ביולי 2014: נוסף פירוט לגבי &nbsp;רישוי בנוגע ל-Firehose&nbsp;, הובהרה המדיניות שלנו בנושא התחזות, נוסף טקסט על ריבלוגינג ונגרע הטקסט על זכותנו להכניס שינויים חד-צדדיים בתנאי השירות.
*   15 ביולי 2014: נוספה פסקה בנושא 'תרגום'.
*   2 בספטמבר 2014: הוסרה גרפיקת Creative Commons ישנה מסוג non-retina, במקום זאת נוסף קישור. נוצרה רשימה זו עם תבליטים. הוספת קישור למדיניות בנושא פרסומות בתבליט של תיעוד שינויים מה-27 באפריל.
*   8 באוקטובר 2014: נוסף סעיף 'Google Apps'.
* 30 בינואר 2015: סעיף 2 נוקה ונוספה הפניה אל 'הנחיות למשתמש', נוספה שפה בעניין הגבלות הגיל, קישור להסכם בסעיף 13 עודכן ונוצר עמוד נפרד לתיעוד השינויים.
* 5 בפברואר 2015: Automattic/Aut O'Mattic צוינו כגופים מתקשרים עבור משתמשים מארה"ב ומחוצה לה, בהתאמה.
* 18 בפברואר 2015: בוצע איחוד בין המונחים web site ו-website ('אתר אינטרנט') לצורך עקביות. רישיון Creative Commons עודכן מ-3.0 ל-4.0.
