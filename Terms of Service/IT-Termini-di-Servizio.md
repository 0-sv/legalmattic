### Termini di Servizio

#### Argomento:

Noi (il [personale di Automattic](http://automattic.com/about/)) gestiamo [WordPress.com](http://wordpress.com), un servizio di hosting di siti Web e di blog che **desideriamo** mettere a tua disposizione. Il servizio di base è gratuito e sono disponibili upgrade a pagamento per funzionalità avanzate, come l'hosting di dominio e lo storage aggiuntivo. Il servizio è progettato per offrire il massimo livello possibile di controllo e proprietà sulle operazioni eseguite sul tuo sito, lasciando ampio margine di espressione personale. Tuttavia, sei invitato a pubblicare contenuti in modo responsabile. In particolare, verifica che il tuo sito non contenga nessuno degli elementi vietati elencati di seguito o che non siano presenti link (ad esempio, a spam, virus o contenuto riprovevole) da e verso il tuo sito.

Per informazioni sui tipi di sito graditi o non graditi nel nostro servizio, controlla [la pagina sui tipi di blog](http://wordpress.com/types-of-blogs/).

Se accedi a un sito WordPress.com che viola i nostri Termini di servizio, [visita la pagina sulla segnalazione e la risoluzione delle controversie](http://en.support.wordpress.com/disputes/).

[![Licenza Creative Commons](http://creativecommons.org/images/public/somerights20)](http://creativecommons.org/licenses/by-sa/3.0/) (Nota: abbiamo deciso di rendere disponibili i seguenti Termini di servizio ai sensi di una licenza **Creative Commons Sharealike** (Condividi allo stesso modo), ossia puoi sfruttare e riutilizzare liberamente il contenuto per uso personale accertandoti solo di sostituire i nostri riferimenti con i tuoi riferimenti personali e, se desideri, inserendo un link a WordPress.com in un'area del tuo sito. La redazione di questo contenuto ci ha richiesto tempo e denaro e non è necessario che altri utenti ripetano la stessa operazione.

#### Termini di servizio:

I seguenti termini e condizioni regolano l'uso del sito WordPress.com e di tutti i contenuti, i servizi e i prodotti disponibili direttamente sul sito Web e mediante di esso, compresi, ma non limitatamente a, Jetpack di WordPress.com ("Jetpack") e il servizio di hosting VIP di WordPress.com (servizio "VIP") (collettivamente, il sito Web). Il sito Web è di proprietà ed è gestito da Automattic, Inc. ("Automattic"). L'uso del sito Web è soggetto all'accettazione incondizionata di tutti i termini e le condizioni previsti nel presente contratto e di tutte le altre regole operative, le politiche (incluse, senza limitazione, la [politica sulla privacy](http://automattic.com/privacy/)) e le procedure che possono essere pubblicate di volta in volta su questo sito da Automattic (collettivamente, il "Contratto").

Leggi il presente contratto prima di accedere o utilizzare il sito Web. L'accesso o l'utilizzo di qualsiasi parte del sito Web implica l'accettazione dei termini e delle condizioni del presente contratto. In caso di mancata accettazione di tutti i termini e le condizioni del presente contratto, l'accesso al sito Web o l'uso di qualsiasi servizio potrebbe non essere consentito. Se questi termini e condizioni sono considerati un'offerta di Automattic, l'accettazione è espressamente limitata ai presenti termini. Il sito Web è disponibile solo per gli utenti con almeno 13 anni di età.

1.  **Il tuo account e il tuo sito WordPress.com.** Se l'utente crea un blog sul sito Web, è responsabilità dell'utente mantenere la sicurezza dell'account e del blog ed è interamente responsabile di tutte le attività eseguite con l'account e di qualsiasi altra azione intrapresa in relazione al blog. Non è consentito descrivere o assegnare parole chiave nel blog personale in maniera illegale o ingannevole, compresa una modalità per fini commerciali utilizzando il nome o la reputazione di terzi, e Automattic può modificare o rimuovere qualsiasi descrizione o parola chiave che ritenga inappropriata o illegale o che può implicare in altro modo la responsabilità di Automattic. L'utente è tenuto a notificare immediatamente ad Automattic eventuali usi non autorizzati del blog e dell'account personali o eventuali altre violazioni della sicurezza. Automattic non sarà responsabile per qualsiasi atto od omissione da parte dell'utente, inclusi eventuali danni di qualsiasi tipo derivanti da tali atti o omissioni.
2.  **Responsabilità dei collaboratori. **Se l'utente gestisce un blog, inserisce commenti su un blog, pubblica materiale sul sito Web o inserisce link sul sito Web o rende disponibile in altro modo (o consente a terzi di rendere disponibile) materiale mediante il sito Web (qualsiasi materiale di questo tipo, il "Contenuto"), l'utente è interamente responsabile del contenuto e di qualsiasi danno risultante da tale Contenuto. Questo è il caso, indipendentemente dalla circostanza in cui il contenuto in questione sia costituito da testo, grafica, file audio o software informatico. Rendendo disponibile il Contenuto, l'utente dichiara e garantisce:

        *   che il download, la copia e l'uso del Contenuto non viola i diritti di proprietà, inclusi ma non limitatamente a, il copyright, i brevetti, i diritti di marchi di fabbrica o di segreti commerciali di terze parti;
    *   che, se il datore di lavoro è titolare dei diritti sulla proprietà intellettuale creata dall'utente, (i) ha ottenuto il permesso dal datore di lavoro di pubblicare o rendere disponibile il Contenuto, incluso ma non limitatamente a, qualsiasi software oppure (ii) che ha ottenuto dal datore di lavoro una rinuncia relativamente a tutti i diritti sul Contenuto o in riferimento ad esso;
    *   che il sito è pienamente conforme alle licenze di terze parti in relazione al Contenuto e che sono state adottate tutte le azioni necessarie per trasferire con esito positivo qualsiasi condizione richiesta agli utenti finali;
    *   che il Contenuto non contiene né installa alcun virus, worm, malware, cavalli di Troia o altri contenuti dannosi o distruttivi;
    *   che il Contenuto non costituisce spam, non è generato da macchina o in modo casuale e non contiene contenuto commerciale indesiderato o immorale finalizzato a indirizzare il traffico verso siti di terze parti o a migliorare il posizionamento nei motori di ricerca di siti di terze parti o per altri atti illeciti (ad esempio, il phishing) o per indurre in errore i destinatari in relazione all'origine del materiale (ad esempio, lo spoofing);
    *   che il Contenuto non ha carattere pornografico, non contiene minacce o non incita alla violenza e non viola i diritti di privacy o pubblicitari di terze parti;
    *   che il blog personale non viene pubblicizzato tramite messaggi elettronici indesiderati, come link contenenti spam a newsgroup, elenchi e-mail, altri blog e siti Web e metodi promozionali non richiesti analoghi;
    *   che il blog personale non è presentato in modo da indurre gli utenti a errori di identità con altri utenti o aziende; e
    *   nel caso di Contenuto contenente codice informatico, di avere classificato e/o descritto in modo accurato il tipo, la natura, gli usi e gli effetti dei materiali, se richiesto da Automattic o in altro modo.

    Inviando il Contenuto ad Automattic per l'inserimento sul sito Web personale, l'utente concede ad Automattic una licenza non esclusiva ed esente da royalty a livello mondiale per riprodurre, modificare, adattare e pubblicare il Contenuto esclusivamente allo scopo di mostrare, distribuire e promuovere il sito dell'utente. Questa licenza consente ad Automattic di rendere il contenuto inviato pubblicamente disponibile a terzi selezionati da Automattic (ad esempio, mediante Automattic Firehose) affinché i terzi possano analizzare e distribuire (ma non visualizzare pubblicamente) i contenuti mediante i loro servizi.

    L'utente concede inoltre agli altri utenti WordPress.com il permesso di condividere il Contenuto su altri siti WordPress.com e aggiungere il proprio Contenuto sul sito (reblog del contenuto), a condizione che utilizzino solo una parte del post e diano credito all'autore originale inserendo link al sito dell'utente (la [funzione di reblogging](http://en.support.wordpress.com/reblogs) su WordPress.com esegue questa operazione automaticamente).

    Se l'utente elimina il Contenuto, Automattic eseguirà ogni ragionevole sforzo per rimuoverlo dal sito Web, ma l'utente riconosce che la memorizzazione nella cache o i riferimenti al Contenuto non possono essere resi immediatamente non disponibili.

    Senza alcuna limitazione di tali dichiarazioni o garanzie, Automattic ha il diritto (sebbene non l'obbligo), a discrezione di Automattic (i), di rifiutare o rimuovere qualsiasi contenuto che, nella ragionevole opinione di Automattic, viola qualsiasi politica di Automattic o è in altro modo dannoso o sgradevole, o (ii) di cessare o negare l'accesso e l'utilizzo del sito Web a qualsiasi singolo utente o entità per qualsiasi motivo, a sola discrezione di Automattic. Automattic non ha alcun obbligo di rimborsare eventuali somme pagate in precedenza.
3.  **Pagamento e rinnovo.**

        *   **Termini generali. **

        I servizi pagati opzionalmente come lo storage aggiuntivo o gli acquisti di dominio sono disponibili sul sito (qualsiasi servizio, un "Upgrade"). Selezionando un Upgrade l'utente acconsente a pagare ad Automattic le commissioni di sottoscrizione mensile o annuale indicate per tale servizio. Le somme verranno addebitate con pagamento anticipato il giorno della sottoscrizione per un Upgrade e riguarderanno l'uso di tale servizio per un periodo di sottoscrizione mensile o annuale, come indicato. Le commissioni per l'Upgrade non sono rimborsabili.
    *   **Rinnovo automatico. **

        A meno che non venga inviata una notifica ad Automattic prima della scadenza del periodo di sottoscrizione applicabile da annullare, la sottoscrizione all'Upgrade si rinnoverà automaticamente e l'utente autorizza a riscuotere le commissioni della sottoscrizione annuali o mensili applicabili in quel momento per tale Upgrade (così come eventuali tasse) utilizzando qualsiasi carta di credito o altro meccanismo di pagamento registrato per l'utente. Gli Upgrade possono essere annullati in qualsiasi momento nella sezione specifica della bacheca del sito personale.

4.  **Servizi VIP.**

        *   **Servizi di hosting/supporto.** I servizi di hosting VIP/supporto e supporto VIP vengono forniti da Automattic ai sensi dei termini e delle condizioni specifici per ogni servizio, disponibili rispettivamente in [vip.wordpress.com/hosting-tos](http://vip.wordpress.com/hosting-tos/) e [vip.wordpress.com/support-tos](http://vip.wordpress.com/support-tos/). Con la sottoscrizione a un account di servizi di hosting VIP/supporto o supporto VIP, l'utente accetta di rispettare i termini e le condizioni previsti.

5.  **Firehose.**

        *   **Commissioni; pagamento.** Con la sottoscrizione a WordPress.com Firehose l'utente acconsente a pagare ad Automattic le commissioni mensili specificate in cambio dell'accesso ai feed. La fatturazione delle commissioni applicabili viene calcolata dal giorno in cui è stato stabilito l'accesso e in anticipo rispetto all'uso dei servizi. Automattic si riserva il diritto di modificare i termini di pagamento e le commissioni trenta (30) giorni previa comunicazione scritta all'utente. L'accesso a Firehose può essere annullato dall'utente in qualsiasi momento con un preavviso scritto di 30 giorni ad Automattic.
    *   **Utilizzo autorizzato.** L'utente può utilizzare Firehose WordPress.com per sviluppare un prodotto o un servizio che ricerca, mostra, analizza, recupera e visualizza informazioni disponibili su WordPress.com. L'utente può inoltre utilizzare il nome o i logo WordPress.com e altri elementi del marchio che Automattic rende disponibili al fine di identificare la fonte delle informazioni.
    *   **Utilizzo soggetto a restrizioni.** Non è possibile utilizzare WordPress.com Firehose per replicare in modo sostanziale i prodotti o i servizi offerti da Automattic, compresa la ripubblicazione di contenuto WordPress.com o la creazione di una piattaforma di pubblicazione separata. Se Automattic ritiene, a sua esclusiva discrezione, che l'utente abbia violato o tentato di violare queste condizioni o l'impegno di questi termini, la possibilità di utilizzare e accedere a WordPress.com Firehose può essere revocata temporaneamente o permanentemente, con o senza preavviso.

6.  **Responsabilità dei visitatori del sito Web.** Automattic non ha rivisto e non può rivedere tutto il materiale, compreso il software informatico, pubblicato sul sito Web, e pertanto non può essere considerata responsabile per il contenuto, l'uso o gli effetti di tale materiale. Gestendo il sito Web, Automattic non dichiara né implica che approva il materiale pubblicato o che ritiene che tale materiale sia accurato, utile o non nocivo. L'utente deve adottare le precauzioni necessarie per proteggere se stesso e i sistemi informatici da virus, worm, cavalli di Troia e altri contenuti dannosi o distruttivi. Il sito Web potrebbe includere contenuto offensivo, indecente, o altrimenti discutibile, così come contenuto contenente imprecisioni tecniche, errori tipografici e altri errori. Il sito Web potrebbe inoltre contenere materiale che viola i diritti pubblicitari o di privacy, o violare la proprietà intellettuale e altri diritti proprietari di terzi, o il cui download, la copia o l'utilizzo siano soggetti a ulteriori termini e condizioni, dichiarati o non dichiarati. Automattic declina ogni responsabilità per qualsiasi danno derivante dall'uso da parte di visitatori del sito Web, o da qualsiasi download eseguito da tali visitatori del contenuto pubblicato.
7.  **Contenuto pubblicato su altri siti Web.** Non abbiamo rivisto e non possiamo rivedere tutto il materiale, compreso il software informatico, reso disponibile mediante i siti e le pagine Web che contengono link a e dal sito WordPress.com. Automattic non esercita alcun controllo su tali siti e pagine Web non WordPress e non è responsabile del loro contenuto o utilizzo. Con il collegamento a un sito o a una pagina Web non WordPress, Automattic non dichiara né ammette implicitamente che approva tale sito o pagina Web. L'utente deve adottare le precauzioni necessarie per proteggere se stesso e i sistemi informatici da virus, worm, cavalli di Troia e altri contenuti dannosi o distruttivi. Automattic declina ogni responsabilità per eventuali danni risultanti dall'uso di siti e pagine Web non WordPress.
8.  **Violazione del copyright e della politica DMCA.** Automattic chiede agli altri di rispettare i propri diritti di proprietà intellettuale e a sua volta rispetta i diritti di proprietà intellettuale di terzi. Se l'utente ritiene che il materiale presente o a cui accede mediante link dal sito WordPress.com violi il proprio copyright, è invitato a inviare una notifica ad Automattic in conformità alla politica [Digital Millennium Copyright Act ("DMCA") di Automattic](http://automattic.com/dmca/). Automattic risponderà a tutte le notifiche includendo, in base alle misure necessarie o appropriate, la rimozione del materiale che genera la violazione o la disabilitazione di tutti i link al materiale in presunta violazione. Automattic non consentirà più l'accesso e l'utilizzo del sito Web al visitatore se, in circostanze appropriate, il visitatore si comporta come trasgressore recidivo del copyright o di altri diritti di proprietà intellettuale di Automattic o di terzi. In caso di rescissione, Automattic non avrà alcun obbligo di rimborsare eventuali somme pagate in precedenza ad Automattic.
9.  **Proprietà intellettuale.** Il presente Contratto non trasferisce da Automattic all'utente qualsiasi proprietà intellettuale di Automattic o di terzi e tutti i diritti, la titolarità e l'interesse nel e su tale proprietà rimarranno (fra le parti) esclusivamente di Automatic. Automattic, WordPress, WordPress.com e il logo WordPress.com e tutti gli altri marchi commerciali, marchi di servizio, grafica e logo utilizzati in connessione a WordPress.com o il sito Web sono marchi commerciali o marchi commerciali registrati di Automattic o dei licenziatari di Automattic. Altri marchi, marchi di servizio, grafica e logo utilizzati in connessione con il sito Web possono essere marchi di terzi. L'utilizzo del sito Web non implica per l'utente alcun diritto o licenza di riprodurre o utilizzare in altro modo qualsiasi marchio commerciale di Automattic o di terzi.
10.  **Annunci pubblicitari.** Automattic si riserva il diritto di visualizzare annunci pubblicitari sul blog dell'utente, se non ha acquistato un Upgrade o un account di servizi VIP senza pubblicità.
11.  **Attribuzione.** Automattic si riserva il diritto di visualizzare link di attribuzione come "Blog su WordPress.com", autore del tema e attribuzione dei caratteri nel piè di pagina o la barra degli strumenti del blog dell'utente. I crediti a piè di pagina e la barra degli strumenti WordPress.com non possono essere alterati o rimossi indipendentemente dagli upgrade acquistati.
12.  **Temi Friends of WP.com.** Attivando il tema di un partner dalla sezione Friends of WP.com della nostra directory di temi, l'utente accetta i termini di servizio di tale partner. È possibile rifiutare i termini di servizio previsti in qualsiasi momento disattivando il tema del partner.
13.  **Nomi di domini.** Se un utente sta registrando un nome di dominio, utilizzando o trasferendo un nome di dominio registrato in precedenza, riconosce e accetta che l'uso del nome di dominio è soggetto anche alle politiche Internet Corporation for Assigned Names and Numbers ("ICANN"), inclusa la [Registration Rights and Responsibilities](http://www.icann.org/en/registrars/registrant-rights-responsibilities-en.htm).
14.  **Modifiche. **Stiamo aggiornando costantemente i nostri servizi e ciò implica talvolta la modifica dei termini legali di offerta dei nostri servizi. Eventuali modifiche apportate al materiale saranno comunicate con un post su uno dei nostri blog o inviando un e-mail o altre comunicazioni prima che le modifiche abbiano effetto. La notifica designerà un periodo ragionevole al termine del quale i nuovi Termini saranno effettivi. Se l'utente non è d'accordo sui cambiamenti, è tenuto a cessare l'utilizzo di WordPress.com entro il periodo di preavviso designato. L'uso continuato di WordPress.com sarà soggetto ai nuovi Termini. Tuttavia, qualsiasi controversia insorta prima delle modifiche è disciplinata dai Termini (tra cui la clausola di arbitrato individuale vincolante) in vigore quando è insorta la controversia.**

    **
15.  **Rescissione del contratto. **Automattic può interrompere l'accesso a tutto o a parte del sito Web in qualsiasi momento, con o senza causa, con o senza preavviso, con efficacia immediata. Se l'utente desidera rescindere dal presente Contratto o dall'account WordPress.com (se disponibile), può semplicemente interrompere l'utilizzo del sito Web. Tutte le disposizioni del presente Contratto che, per loro natura, devono permanere dopo la rescissione permarranno, incluse, senza limitazione, le disposizioni di proprietà, le esclusioni di garanzia, le indennità e le limitazioni di responsabilità. **

    **
16.  **Esclusione di garanzie.** Il sito è fornito "così com'è". Con la presente, Automattic, i suoi fornitori e licenziatari declinano tutte le garanzie di qualsiasi tipo, espresse o implicite, incluse, senza limitazione, le garanzie di commerciabilità, idoneità per un particolare scopo e non violazione. Né Automattic né i suoi fornitori e licenziatari concedono alcuna garanzia che il sito sia privo di errori o che l'accesso ad essi sarà continuo o ininterrotto. Se stai leggendo queste informazioni, [ecco un chiarimento](http://wordpress.com/tos/treat/). L'utente comprende che scarica o ottiene in altro modo i contenuti o i servizi mediante il sito Web, a propria discrezione e a proprio rischio.
17.  **Limitazione di responsabilità.** In nessun caso Automattic, o suoi fornitori o licenziatari, saranno responsabili per qualsiasi aspetto oggetto del presente contratto ai sensi di qualsiasi accordo, negligenza, responsabilità oggettiva o altra dottrina legale o equitativa: i) per qualsiasi danno speciale, incidentale o consequenziale; (ii) per il costo di approvvigionamento dei prodotti o dei servizi sostitutivi; (iii) per l'interruzione dell'utilizzo oppure la perdita o il danneggiamento di dati; o (iv) per gli importi che superano le commissioni versate ad Automattic ai sensi del presente contratto nel corso del periodo di 12 dodici mesi precedenti alla causa dell'azione. Automattic non sarà responsabile per qualsiasi errore o ritardo dovuto a cause al di fuori del proprio ragionevole controllo. Quanto precede non si applica nella misura vietata dalla legge applicabile.
18.  **Garanzia e dichiarazione generale.** L'utente dichiara e garantisce che (i) l'utilizzo del sito avverrà in stretta conformità alla politica sulla privacy di Automattic, al presente Contratto e a tutti i regolamenti e le leggi (inclusi senza limitazioni le leggi o i regolamenti locali in vigore nel paese, nello stato, nella città o in altra area governativa di appartenenza, per quanto riguarda la condotta online e il contenuto accettabile, e comprese tutte le leggi applicabili in materia di trasmissione di dati tecnici esportati dagli Stati Uniti o dal paese di residenza) e (ii) l'uso del sito Web non viola o non si appropria indebitamente dei diritti di proprietà intellettuale di terze parti.
19.  **Indennizzo.** L'utente accetta di indennizzare e manlevare Automattic, i suoi contraenti e i suoi licenziatari, e i rispettivi direttori, funzionari, dipendenti e agenti da e contro tutte le richieste di risarcimento e le spese, inclusi gli onorari, derivanti dall'uso del sito Web, inclusa ma non limitatamente alla violazione dell'utente del presente Contratto.
20.  **Traduzione.** I presenti Termini di servizio sono stati originariamente scritti in inglese (Stati Uniti). Possiamo fornire una traduzione dei presenti Termini in altre lingue. In caso di conflitto tra una versione tradotta dei presenti Termini di servizio e la versione inglese, la versione inglese avrà la priorità.
21.  **Varie.** Il presente Contratto costituisce l'intero contratto tra Automattic e l'utente riguardo l'argomento oggetto del contratto, e può essere modificato solo da un emendamento scritto e firmato da un dirigente autorizzato di Automattic, o mediante l'invio di Automattic di una versione riveduta. Salvo diversa disposizione nel presente Contratto nei limiti consentiti dalla legge applicabile, se disponibile, qualsiasi accesso a o utilizzo del sito sarà disciplinato dalle leggi dello stato della California, U.S.A., con esclusione delle disposizioni in materia di conflitto di leggi, il foro competente per qualsiasi controversia derivante dal presente contratto o collegata allo stesso saranno i tribunali statali e federali nella contea di San Francisco, California. Fatta eccezione per le richieste di risarcimento ingiuntivo o per via equitativa o richieste di risarcimento relative ai diritti di proprietà intellettuale (che possono essere avanzate in qualsiasi tribunale competente senza prestare garanzie), qualsiasi controversia derivante dal presente contratto sarà risolta in conformità alle Comprehensive Arbitration Rules of the Judicial Arbitration and Mediation Service, Inc. (“JAMS”) di tre arbitri nominati in conformità a tali Norme. L'arbitrato avrà luogo a San Francisco, in California, in lingua inglese e la decisione arbitrale può essere applicata in qualsiasi tribunale. La parte vincente in qualsiasi azione o procedimento per l'applicazione del presente Contratto avrà diritto di ottenere il rimborso delle spese e degli onorari legali. Nel caso in cui una parte del presente Contratto venga ritenuta non valida o non applicabile, tale parte verrà interpretata in modo da riflettere le intenzioni originali delle parti e le altre disposizioni rimarranno attive ed efficaci. Il mancato esercizio da parte di qualsiasi parte di qualsiasi termine o condizione del presente Contratto o qualsiasi violazione dello stesso, in qualsiasi unica istanza, non implicherà la rinuncia a tale termine o condizione oppure a successive violazioni. L'utente può assegnare diritti ai sensi del presente Contratto a qualsiasi parte che acconsenta e accetti di essere vincolata dai suoi termini e condizioni; Automattic può assegnare i suoi diritti ai sensi del presente Contratto senza condizioni. Il presente Contratto sarà vincolante e avrà effetto a beneficio delle parti, dei subentranti e degli assegnatari autorizzati.

**Registro delle modifiche:**

7 luglio 2009: Aggiunta del testo "non di carattere pornografico" al paragrafo 2 "Responsabilità dei collaboratori"

18 dicembre 2010: Aggiunta della sezione sul rinnovo automatico nel paragrafo 3 "Pagamento e rinnovo".

1 febbraio 2011: Chiarimento della procedura sulla rescissione del contratto per i trasgressori recidivi al paragrafo 7.

27 aprile 2011: Aggiunta del paragrafo "Annunci pubblicitari" come chiarimento sulla politica in materia di annunci pubblicitari (http://en.support.wordpress.com/advertising/).

17 maggio 2011: Aggiunta del paragrafo "Temi di Friends of WordPress.com".

9 settembre 2011: Aggiunta del paragrafo "Nomi di domini".

17 ottobre 2011: Aggiunta del paragrafo "Firehose".

6 marzo 2012: Chiarimento della definizione di sito Web con l'aggiunta di "Jetpack di WordPress.com".

6 aprile 2012: Aggiunta del paragrafo "Attribuzione" come chiarimento della nostra politica di attribuzione.

12 novembre 2012: Sostituzione dei termini e delle condizioni dei servizi VIP con riferimenti incrociati ai termini e le condizioni dei servizi di hosting/supporto e VIP, disponibili su vip.wordpress.com; rimozione del testo relativo agli individui o le entità dal divieto di minacce di violenza nella Sezione 2.

12 giugno 2013: Modifica del paragrafo "Attribuzione" specificando che non è possibile modificare i crediti a piè di pagina e la barra degli strumenti di WordPress.com..

3 luglio 2014: Elaborazione delle informazioni sulle licenze rispetto a Firehose, chiarimento della nostra politica di sostituzione di persona, aggiunta delle informazioni sulla funzione di reblogging e rimozione del nostro diritto a modifiche unilaterali dei Termini di servizio.

15 luglio 2014: Aggiunta della sezione "Traduzione".